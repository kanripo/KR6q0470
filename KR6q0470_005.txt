#-*- mode: mandoku-view; -*-
#+DATE: 2015-08-30 21:52:39.144116
#+TITLE: 憨予暹禪師語錄
#+PROPERTY: CBETA_ID J33nB288
#+PROPERTY: ID KR6q0470
#+PROPERTY: SOURCE Jiaxing Canon Vol. 33, No. B288
#+PROPERTY: VOL 33
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0470_J_005-0579a> 
#+PROPERTY: JUAN 5

 憨予暹禪師語錄卷第五¶
¶
嗣法門人　法雲　廣學　仝編¶

聯芳偈¶

忻然維那¶

#+BEGIN_VERSE
「　汾陽放出小獅兒牙爪猙獰意氣殊他日等閒輕露¶出一聲哮吼震寰區
#+END_VERSE
」¶

隱素副寺¶

#+BEGIN_VERSE
「　江南江北復汾陽鐵骨稜稜肖石霜坐斷瞎驢正法¶眼西河異目播諸方
#+END_VERSE
」¶

本覺知客¶

#+BEGIN_VERSE
「　大溈山喫棒痕多轉入汾陽獅子窩養就爪牙莫輕¶露待時騰踏震山河
#+END_VERSE
」¶

徹空知客¶

#+BEGIN_VERSE
「　本色道人堅守操從教千聖不能移等閒未肯輕拋¶露露出人天眼便迷
#+END_VERSE
」¶

德一維那¶

#+BEGIN_VERSE
「　枯樹花開劫外春靈根遠植自威音精勤母惜深培¶養果熟香飄自有辰
#+END_VERSE
」¶

蘊璞副寺¶

#+BEGIN_VERSE
「　一番煆煉一番新不變紅爐始見真爍破人天生鐵¶面從教佛祖亦難親
#+END_VERSE
」¶

鼎新知客¶

#+BEGIN_VERSE
「　參得乾明本分禪生機一路始超然娘生鼻孔全無¶用濟北家風格外傳
#+END_VERSE
」¶

雲輝後堂¶

#+BEGIN_VERSE
「　一番相見一番親辣掌獰拳不讓仁拈得威音前一¶著翻時為雨覆為雲
#+END_VERSE
」¶

越塵副寺¶

#+BEGIN_VERSE
「　法戰當場獨許君機前一句主賓分楊岐三腳驢堪
<pb:KR6q0470_J_005-0579b>¶肖弄出人天喪膽魂
#+END_VERSE
」¶

一如知藏¶

#+BEGIN_VERSE
「　大冶紅爐爍面門銅頭鐵額盡消魂鍊成一柄金剛¶劍豎抹橫揮海岳昏
#+END_VERSE
」¶

相空副寺¶

#+BEGIN_VERSE
「　聲前一句露全提返擲還他獅子兒掀倒法幢麤手¶腳將來為我好維持
#+END_VERSE
」¶

悟圓侍者¶

#+BEGIN_VERSE
「　雲門糊餅趙州茶覿面拈來驗作家不負大悲機契¶合從教寰海布曇花
#+END_VERSE
」¶

本淨監院¶

#+BEGIN_VERSE
「　靈根本具不須栽遇澤萌芽頓發來異日必當成大¶樹大悲山上起雲雷
#+END_VERSE
」¶

本清監院¶

#+BEGIN_VERSE
「　因地本無法無法因地生果熟香飄日縱橫任汝行
#+END_VERSE
」¶

西琳菴主¶

#+BEGIN_VERSE
「　機契孤峰錐劄句通身活潑絕依俙大悲拄杖親分¶付待聚風雲好指迷
#+END_VERSE
」¶

勝光監院¶

#+BEGIN_VERSE
「　廣勝參隨十五年今朝始慶得安然大悲院裏親分¶付珍重闍黎莫妄傳
#+END_VERSE
」¶

立菴維那¶

#+BEGIN_VERSE
「　返擲驚群獅子兒爪牙迅捷利如錐藏身且向深林¶裏騰踏風雲自有時
#+END_VERSE
」¶

月菴知客¶

#+BEGIN_VERSE
「　坐斷堯都第一峰目前誰得可相同臨機別有超方¶眼殺活縱橫疾似風
#+END_VERSE
」¶

與二酉宋大苑馬¶

#+BEGIN_VERSE
「　龜毛白拂當陽舉三世明明鼻孔同分付維摩休擬¶議狸奴白牯展家風
#+END_VERSE
」
<pb:KR6q0470_J_005-0579c>¶

鑑初劉居士¶

#+BEGIN_VERSE
「　不忘獅子機前句奮迅參窮佛祖關龐老風光今復¶見臨機未許妄追攀
#+END_VERSE
」¶

我成張居士¶

#+BEGIN_VERSE
「　當年請益娘生話枯木花開劫外春鬧市叢中全體¶露拈來物物總非塵
#+END_VERSE
」¶

妙空尼¶

#+BEGIN_VERSE
「　十年為法忘身究機契娘生徹淨瓶堪囑木山妙總¶句將來任運指群靈
#+END_VERSE
」¶

像讚
達磨初祖像讚¶

#+BEGIN_VERSE
「　婆心片片往東來不遇其人可嘆哉少室峰前家計¶泄一花五葉至今開
#+END_VERSE
」¶

#+BEGIN_VERSE
「　西來這老禿口甜心甚毒其意大不然惑亂人成佛¶者樣臭騷胡描他作甚麼　咄
#+END_VERSE
」¶

#+BEGIN_VERSE
「　者個老胡心不歇西來東土惑人心肝腸一片難描¶畫半是思君半恨君
#+END_VERSE
」¶

#+BEGIN_VERSE
「　愁眉蹙額氣昂藏話不投機便渡江熊耳山前尤敗¶露兒孫殃及遍芬芳
#+END_VERSE
」¶

自贊雲輝後堂請¶

#+BEGIN_VERSE
「　手持白拂指東畫西一條拄杖殺活無疑魔佛到來¶未免皺眉喝一喝云知音只有後堂雲闍黎
#+END_VERSE
」¶

本如監院請¶

#+BEGIN_VERSE
「　真本無形假名妄立真妄皆除青天白日有時風恬¶浪靜有時雷轟電掣行臨濟之正令展天童之棒喝¶江南直造堯都廣勝紅爐初熱次闡西河踞地復開¶乾明規則一味實頭到底聖凡諸病剿絕只這村僧¶模樣為渠一並拈出咄
#+END_VERSE
」¶

寶峰維那請¶

#+BEGIN_VERSE
「　這漢無面目聖凡情勦絕慣會喝佛罵祖善能敲風¶棒月常將斷貫龜毛繩穿卻撩天鼻孔客唯有朴厚
<pb:KR6q0470_J_005-0580a>¶峰維那數載親遭熟棒喝爾今描畫須識渠知恩香¶爇庭前柏薰他面孔黑如漆遺與千年後兒孫知是¶大悲白拈賊
#+END_VERSE
」¶

了一法孫請¶

#+BEGIN_VERSE
「　吾真本無形四大若空塵吾孫既描畫空裏卻生紋¶切須自了徹一物亦不存始見祖禰不了方知殃及¶兒孫
#+END_VERSE
」¶

月菴知客請¶

#+BEGIN_VERSE
「　這尊和尚心空眼曠慣結佛祖冤好起人天謗海底¶蓬塵生陸地波萬丈如此無賴村僧如何月菴知客¶卻能六載親依榜樣
#+END_VERSE
」¶

勝光監院請¶

#+BEGIN_VERSE
「　者箇憨叟和尚生緣巴子國中法受龍淵岸上三晉¶六建法幢勝光監院數鉗椎棒下知恩須的當收向¶文殊閣角中千古兒孫作榜樣
#+END_VERSE
」¶

本淨監院請¶

#+BEGIN_VERSE
「　監院寫吾真乞題卻是假真假俱不著端的作麼耶¶鼻孔撩天絕覆藏本淨摩娑伴邊雅
#+END_VERSE
」¶

一如西堂請¶

#+BEGIN_VERSE
「　者箇阿師性情古怪聖凡兩忘佛祖冤害棒頭殺活¶最難親唯一西堂識痛快知恩不負惡鉗鎚人天眼¶目須堪載
#+END_VERSE
」¶

相空副寺請¶

#+BEGIN_VERSE
「　是相何狀秋空寥曠不是相空孰能近傍桂輪孤朗¶碧天高祖印重光無有上
#+END_VERSE
」¶

祖燈侍者請¶

#+BEGIN_VERSE
「　者箇老漢情性無拘有時暴怒如疾雷有時慈炤似¶秋月致令熱喝冷棒惡罵麤拳未免婆心特地還會¶麼徹底家私傾漏泄祖燈豁達始知恩
#+END_VERSE
」¶

徹空副寺請
<pb:KR6q0470_J_005-0580b>¶

#+BEGIN_VERSE
「　這等村僧無狀可憑異凡異聖非古非今人天不著¶地獄何存參遍海內攪亂叢林名善知識惡燥無情¶喝佛罵祖以當知恩徹空副寺深受錐針而今描畫¶成何事莫把沉檀沒鼻薰
#+END_VERSE
」¶

立庵侍者請¶

#+BEGIN_VERSE
「　如是村僧無可諭說慈悲一無暴怒千斛世法佛法¶都盧屏卻但噇村飯任意輕忽打人唯恐不痛罵人¶只恐不毒不是立菴侍者十載如何湊泊咦水入水¶兮冤報冤殃及兒孫無有歇
#+END_VERSE
」¶

越塵維那請¶

#+BEGIN_VERSE
「　這個阿師人難識渠古頭怪腦異世名模非聖非凡¶非佛非祖有時性燥如阿脩羅王有時慈悲若菩薩¶無比動靜了然莫測施為渾無倚依但有的骨越維¶那相共清風明月裏
#+END_VERSE
」¶

雲輝後堂小影¶

#+BEGIN_VERSE
「　這漢尋行精梵行諸緣不著只脩持一衣一缽無餘¶事或坐或行佛共依七九相逢向上旬耋年端的布¶車時闍黎末後須珍重鐵樹花開劫外基
#+END_VERSE
」¶

靈巖洪川主人像讚¶

#+BEGIN_VERSE
「　澄清絕點浩瀚洪深川流百納德洽叢林眾稱曰佛¶性秉天真瞻之仰之無不欽尊且是誰歟靈巖主人
#+END_VERSE
」¶

德玄禪人像讚¶

#+BEGIN_VERSE
「　形本無形相非有像虛空寥廓乾坤浩蕩咄水在長¶江月在天白雲來往青山上
#+END_VERSE
」¶

太一禪人像讚¶

#+BEGIN_VERSE
「　非凡非聖非俗非僧相本無相形本無形既然如是¶唯此可真留與兒孫堪供養它年久任播佳名
#+END_VERSE
」¶

詩偈¶

過太行有感¶

#+BEGIN_VERSE
「　太行山勢險策杖上雲霄極目天齊遠回頭日並高
<pb:KR6q0470_J_005-0580c>¶寒猿啼古木幽鳥擇新巢轉憶恩深處關河豈憚勞
#+END_VERSE
」¶

再遊霍山廣勝寺值雪賦感¶

#+BEGIN_VERSE
「　白石磷磷一徑幽孤笻乘興復來遊青山不厭雲開¶合綠水何妨月去留此日風光猶可羨昔年景象孰¶堪酬六花片片盈空舞印破芒鞋過別州
#+END_VERSE
」¶

山中久雨¶

#+BEGIN_VERSE
「　山舍連旬雨彌封一徑苔柴門無客到竹榻有雲來¶鳥語千峰翠風鳴萬壑哀禦寒先整衲撩亂取荷裁
#+END_VERSE
」¶

次菊潭胡閣下韻¶

#+BEGIN_VERSE
「　鳳闕承金御龍樓接玉音惠風噓庶物德澤沛泉林¶絃頌歌樵牧仁慈及獸禽股肱欣有道良政合天心
#+END_VERSE
」¶

贈盛京弘福一融和尚¶

#+BEGIN_VERSE
「　大法遙聞帝里弘曉鐘長夜醒迷聾龍淵一派源流¶遠蜀嶺家聲根本同麈尾拂開三要印杖頭截斷五¶宗風人天正眼明如日法雨雰霏萬類蒙
#+END_VERSE
」¶

示隱素副寺之江南二首¶

#+BEGIN_VERSE
「　奮志真參悟處深超群端的羨英靈翻身直作獅兒¶吼莫學他山野干鳴
#+END_VERSE
」¶

#+BEGIN_VERSE
「　辛勤侍我太行過為法勞形古不多三喚室中明有¶據知恩莫負老頭陀
#+END_VERSE
」¶

示徹空知客¶

#+BEGIN_VERSE
「　忘身為法不辭勞此去江南路轉遙捉敗清風歸報¶我起家定許是英豪
#+END_VERSE
」¶

禮首山念祖塔¶

#+BEGIN_VERSE
「　巍巍卓豎首山巔萬仞嵩峰列案前汝水東來流漢¶月牛山西出掛中天燈分沙界明無盡道播乾坤豈¶有邊不肖遠孫親禮覲深慚無物表心焉
#+END_VERSE
」¶

次江右震宇楊刺史¶

#+BEGIN_VERSE
「　萬里秋空鴈影寒孤光一段劫前看兩門柱石多生¶願百世宗壇四海歡不二堂中逄未晚無雙月下見
<pb:KR6q0470_J_005-0581a>¶非難相將補袞調羹手願作靈山正法垣
#+END_VERSE
」¶

寧寰座主舍利塔下開講法華以偈贈之¶

#+BEGIN_VERSE
「　雷音遠震辨如鋒舌吐蓮花法喻弘開括五時玄義¶旨會歸百界妙心宗靈山一會何會隔沙界三根普¶潤同多寶凌空從地湧證明法化贊流通
#+END_VERSE
」¶

寄酬四明雲峰雪厂和尚¶

#+BEGIN_VERSE
「　相違彈指幾更春每憶弘慈豁素塵縹渺雲蹤徒可¶羨嬋娟月色望來頻象王未睹回身步獅子遙聞踞¶地嚬無柰業風吹到此雙眉時結苦思仁
#+END_VERSE
」¶

懷滄起朱太史¶

#+BEGIN_VERSE
「　姑射峰頭雲散彩一輪明月照汾陽恒懷妙論朱夫¶子異日西河共舉揚
#+END_VERSE
」¶

示廣道田居士¶

#+BEGIN_VERSE
「　誠心參叩已多年力竭情窮一句玄針缽機投明掌¶下白花新綻火中蓮
#+END_VERSE
」¶

示廣寧馬居士¶

#+BEGIN_VERSE
「　滾滾波濤息不難死生一著好生看臨機薦得棒頭¶旨說甚油麻樹上攤
#+END_VERSE
」¶

示耐心禪人¶

#+BEGIN_VERSE
「　忍耐世間為第一安心隨處得便宜個中識得安心¶法春去秋來總不移
#+END_VERSE
」¶

訪雲石張孝廉¶

#+BEGIN_VERSE
「　策杖行來日欲曛山家無可贈于君幽然此道吾無¶隱檻外清波泛白雲
#+END_VERSE
」¶

雪梅¶

#+BEGIN_VERSE
「　傲骨冰肌類莫同暗香浮動雪花中群芳未放君先¶放肯逐江南桃李紅
#+END_VERSE
」¶

示明吾劉居士¶

#+BEGIN_VERSE
「　明明向道吾無隱智者如何轉更疑若有一毫頭不¶露老僧情願入泥犁
#+END_VERSE
」
<pb:KR6q0470_J_005-0581b>¶

壽維綱申居士¶

#+BEGIN_VERSE
「　遙望南山騰瑞彩瑤池仙客集君家懸弧卻值生申¶日壽苑常開不謝花
#+END_VERSE
」¶

示法華禪德¶

#+BEGIN_VERSE
「　開權顯實示當家舌底常開優缽花衣裏有珠如薦¶得不須門外覓三車
#+END_VERSE
」¶

示實行禪人¶

#+BEGIN_VERSE
「　真實功能全行証當陽一句莫遲疑電光影裏翻身¶轉始到心空及第時
#+END_VERSE
」¶

示離言禪人¶

#+BEGIN_VERSE
「　離卻語言識自心漫于紙上苦追尋微塵剖出大千¶卷剎剎塵塵說不停
#+END_VERSE
」¶

示成吾徐居士禮五臺¶

#+BEGIN_VERSE
「　君來話別禮清涼山自高兮水自長遇著文殊休放¶過乾明歸要五名香
#+END_VERSE
」¶

寄懷長安爾璽于邑侯¶

#+BEGIN_VERSE
「　每憶堯都邂逅時連床風雨話雞啼長安一片清宵¶月無限清光到竹扉
#+END_VERSE
」¶

示見真禪師¶

#+BEGIN_VERSE
「　廣勝初參見乾明見若何若能真見見方識果無多¶苟不如斯會空將歲月磨玄關如透脫免被淨明呵
#+END_VERSE
」¶

示佛乘侍者¶

#+BEGIN_VERSE
「　傾心為法捨塵緣一念精參徹道源直下悟來無可¶得超然高出佛乘先
#+END_VERSE
」¶

雨霽登高¶

#+BEGIN_VERSE
「　雨過青山翠欲流登高逸興樂優悠峰頭縱目青天¶外不覺閒身步斗牛
#+END_VERSE
」¶

辭院歸山¶

#+BEGIN_VERSE
「　院辭村落隱山林緇素盈衢遠送程一片白雲如款¶曲幾多幽鳥似逢迎非因厭鬧妄求靜為欲舒懷恰
<pb:KR6q0470_J_005-0581c>¶野情去住了忘于彼此盈眸聲色總天真
#+END_VERSE
」¶

偕眾入姑射¶

#+BEGIN_VERSE
「　拽杖披雲入翠峨參隨龍象踏煙蘿高低瑞色浮青¶巘遐邇祥雲結綺羅太白分燈輝濟北汾陽獅子吼¶西河法幢仙窟從今豎正脈流通萬億多
#+END_VERSE
」¶

次元夫王文學翫月韻¶

#+BEGIN_VERSE
「　山河遍現總心光視聽分明不覆藏一段孤光如可¶掬吾無隱爾體全彰
#+END_VERSE
」¶

龍文王貢士入山修供¶

#+BEGIN_VERSE
「　結茅虔禮大悲王普為群靈禱吉祥不是靈山當記¶莂遠臨泉石共敷揚紛飛花雨盈山谷繚繞香雲結¶道場儒佛宗風原不二維摩一默體全彰
#+END_VERSE
」¶

除夕示眾¶

#+BEGIN_VERSE
「　轉眼年華一歲除蹉跎不覺五旬餘應緣無力心如¶水養道常思草結廬恒愧住持功行薄每慚荷眾福¶緣疏安平退隱隨時過珍重諸禪為法居
#+END_VERSE
」¶

示大醒法孫歸弼河陽覺長老¶

#+BEGIN_VERSE
「　法門種草貴真誠心不吾欺佛祖昆珍重輔揚正法¶眼兒孫他日滿乾坤
#+END_VERSE
」¶

贈道源座主弼化¶

#+BEGIN_VERSE
「　道德淵源三際同法門標表羨高風輔揚妙化人天¶仰指出昏衢正眼通
#+END_VERSE
」¶

早粥示眾¶

#+BEGIN_VERSE
「　白粥黃虀山舍便漫嗟淡薄坐空筵箸頭碗底青天¶現粒米檀心非等閒
#+END_VERSE
」¶

示福宇知客歸空王山¶

#+BEGIN_VERSE
「　參罷乾明復故山清風明月杖頭擔到家相見空王¶老莫把拳頭肋下還
#+END_VERSE
」¶

示佛然侍者¶

#+BEGIN_VERSE
「　巾瓶侍我十年餘擇火焚香日不虛吹起布毛舊公
<pb:KR6q0470_J_005-0582a>¶案莫教容易放過渠
#+END_VERSE
」¶

示佛如侍者¶

#+BEGIN_VERSE
「　古人學道豈尋常繼晷焚膏刻不忘即佛即心心即¶佛如如不動體全彰
#+END_VERSE
」¶

齋榜引¶

#+BEGIN_VERSE
「　清泉爛煮接方來賢聖同堂笑滿腮幸有維摩伸隻¶手缽盂開口歎奇哉
#+END_VERSE
」¶

執事榜引¶

#+BEGIN_VERSE
「　法幢須藉大家扶四海同歸在此居一等風雲看變¶化百千三昧顯無餘
#+END_VERSE
」
<pb:KR6q0470_J_005-0582b>¶

